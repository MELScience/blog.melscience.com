---
layout: blog-post
title: Bir Sera ofis arayışı
type: blog-post
author: Vassili Philippov
post-image: <img src="/images/greenhouse.jpg" width="600" height="338" alt="Greenhouse">
language: tr
post-id: 2014-06-06
---
Küçük şirketlerde karşılaşacağınız sorunlardan birisi de, her şeyi kendiniz yapmak zorunda olmanızdır. Büyük şirketlerde küçük sorunlar sanki sihirli bir el dokunuyormuşçasına hızlı bir şekilde çözülür – yani seyahat düzenlemeleri, ofis malzemeleri, bilgisayarlar, sözleşmeler ve buna benzer şeyler. Burada ise çalışmaktan sırtım ağrıyor. Bu nedenle de benim ikincil işlerimi yürütecek "taşeron" bir firmaya ihtiyacım var. Ve eğer bu firmayı bulamazsam, onu kendim oluşturacağım.
<!-- more -->

---

SPB yazılımdaki işlerimin büyük bölümü, diğer çalışanlar için mükemmel çalışma koşullarının oluşturulması üzerine odaklıydı. Geliştiriciler, hiçbir şeyi düşünmeden kodlarını yazabiliyorlardı. Test etme işlemi için bir telefona ihtiyaçları olduğunda, telefon ertesi gün masalarında oluyordu. İngilizce Kullanıcı Arayüzünün diğer dillere çevrilmesini istediklerinde, bu işi yapabilecek doğru insanları buluyordum. Bir bilgisayar arıza yaptığında en iyi şekilde tamir edilmesini sağlıyordum. Öncelikle, tüm şirket iki bölümüne ayrılmıştı: şirket ürünleri üzerinde çalışan üretim birimleri ve küçük bir takımın en iyi sonuçlara ulaşmasını sağlamaya çalışan yatay yapılanmalar. Bir geliştirici, kısa sürede tercüme edilmesini istediği bir dizeyi anında yerelleştirme sistemine ekleyebiliyordu. Ancak işin en önemli kısmı, tercümanları bulmak, onlar için görevler oluşturmak, tercüme sürecini kontrol etmek, yaşanan gecikmeleri hızlandırmak, test etmek, ara yüzlere aktarılacak tercümelerin doğru olduğundan emin olmak – işte bu gibi işlemlerden geliştiricilerin hiç haberi olmuyordu. Kelimenin tam anlamıyla bir tür çevreleme sistemi vardı ve tamamen ürün üzerine odaklanılmasını sağlıyordu.

Daha sonra Yandex'e katıldım. Bu bahsettiğim süreçlerin hepsi burada da mevcuttu ama kendinizi kesinlikle daha rahat hissettiren daha büyük ölçekli bir sistemdi bu. Ve burada gündelik sorunlar sizin adınıza hızlı bir şekilde çözülüyordu. Yandex, üretim birimlerine yardımcı olacak tüm departmanları bünyesinde barındırıyordu: herhangi bir sözleşme ile ilgili sorunları çözecek bir hukuk departmanı; bilgisayarlar, yerel ağ bağlantısı ya da donanımsal veya yazılımsal sorunları çözmeye hazır teknik destek masası, hizmetlerin düzenli olarak sunulmasını sağlayan yönetici kademesi, patent departmanı, güvenilir yardımcı firmalarla çalışmanızı sağlayacak dış kaynak departmanı, özelleşmiş ve kapsamlı bir proje yazım birimi ve buna benzer şeyler. Üretim biriminde çalışan personeller sera tarzı bir ortamda çalışıyordu. Düşünceler, sadece üretim üzerine odaklanıyordu ve ikincil görevler önemli değildi fakat bu ortam asla benzersiz bir ürün satış noktasına dönüştürülmüyordu.

Şimdi ise kendime ait küçük bir şirketim var ve yine aynı örgütsel ve yönetsel sorunlarla karşı karşıyayım. Geçtiğimiz ay, zamanımın %30'unu ürün üzerine düşünerek ve önemli işlerle uğraşarak geçirdim. Geri kalan süreyi ise büyük şirketlerde sessizce halledilen problemleri çözmekle geçirdim. Şuada kadar sera tarzı çalışma koşullarından eser yok.Beni ayakta tutan iki önemli şey var; YouDo ve uzun süreli tecrübelerim. Bir geliştiriciye, patent başvurusuna, kitaplara ve bunun gibi şeylere ihtiyacınız olduğunda şirketlerle iletişime geçersiniz. Ancak bir sürü küçük idari görev ve çok sayıda firma ile çalışma zorunluğu bir araya geldiğinde yapmanız gereken esas işlerden uzaklaşırsınız. Şirket, çok yakın bir zamanda bir tasarımcı, bir kimyager ve bir geliştirme uzmanını istihdam edecek ve ben bu kişilerin sadece üreteceğimiz ürün üzerine konsantre olmalarını sağlayacak en iyi sera koşullarını oluşturmak istiyorum. Çalışanlarımın, reaksiyonların işleyişini ve görselleştilmesini düşünmek yerine ihtiyaç duyulan reaktiflerin nasıl satın alınacağı konusunda kafa yormalarını istemiyorum.

<a href="https://flic.kr/p/79cfEn"><img src="/images/greenhouse2.jpg" width="600" height="399" alt="Greenhouse"></a>

Uzun lafın kısası, iyi bir çalışma ortamı sağlayacak bir seraya ihtiyacım var. Böyle bir yeri ya bulacağım ya da bu yeri kendim oluşturacağım. Neden böyle bir yere ihtiyacım var:

1. Örgütsel görevler:
* yapılandırma, satın alma ve bilgisayar sorunlarını çözme
* genel satın alım işleri
* ofis kiralama, iş yerleriyle görüşme ve ofis bakımı
* iş bağlantıları: biletler, otel rezervasyonları vb.
* yeme-içme hizmetleri
* çalışanların sigorta işlemleri
* lojistik ve taşımacılık hizmetleri
* kırtasiye ürünlerinin alımı, ofis temizliği
* kartvizitlerin, el ilanlarının ve diğer materyallerin basımı
* toplantıların organizasyonu ve diğer sekretarya işleri

2. Hukuk ve muhasebe ile ilgili konular:
* şirket tescil kayıtları, gerekli izin ve sertifikaların alınması
* muhasebe
* personel kayıtlarının tutulması
* resmi belgeler: iş sözleşmeleri, telif hakkı vb.

3. Rekabet avantajı oluşturmayan temel iş bölümleri:
* Çalışma altyapısının oluşturulması: e-posta, hata izleme vb.
* metinlerin ve arayüzlerin yerelleştirilmesi
* web sitesi tasarımı, geliştirilmesi ve bakımı
* geniş metinlerin oluşturulması
* metin düzenleme
* personel arama, ilk istihdam görüşmeleri

4. Çalışanların günlük sorunlardan kurtarmak: 
* kurum ziyaretleri
* MOT testler için otomobil almak, araba yıkama
* para cezalarının ödenmesi
* kişisel katılım gerektiren kurumlar için rezervasyon yapmak

Bu tür problemleri etkili şekilde çözecek "tek pencere" sistemini oluşturmak gerçekten çok önemlidir. 10 farklı insan ve 10 farklı şirket değil sadece sizin için çalışan (aslında iki kişi, yeri gelince bundan da bahsedeceğim) ve tek bir kişinin yer aldığı tek bir şirket. Bu faaliyetlerin çoğu, kesinlikle işinde uzman olan firmalara yaptırılacaktır fakat her şeyin sorumluluğunu üstlenecek birincil bir yüklenicinin olması önemlidir.

<a href="https://flic.kr/p/e1bxtk"><img src="/images/greenhouse.jpg" width="600" height="338" alt="A greenhouse"></a>

Harika koşullara sahip uygun bir seraya sahip olmak gerçekten çok iyi olacak. Bir telefona, sandalyeye ya da kimyasal bir reaktife ihtiyacım olduğunda sadece talep formunu dolduracağım ve istediğim ürünler ertesi günü ofisimde olacak. Yani, kâğıt, kalem ve yazıcı kartuşlarımız hiç bitmeyecek ve bu konuda kimseye hatırlatma yapmak durumunda kalmayacağız. Yani yedeklenen işler tüm birimler üzerinde yapılandırılacak ve kayıp bir diz üstü bilgisayar iki saat içerisinde yerine konacak (yardım masası şirkette kullanılan herhangi bir sistemin yedeğini nereden satın alacağını hızlı bir şekilde bilecek ve yedeklenmiş bir kopyadan sistemi geri yükleyecektir).

## Böyle bir şirketi nerede aramalıyım?

Böyle bir şirket biliyor musunuz? Biliyorsanız ben onu kiralamak istiyorum. Eğer böyle bir şirket yoksa onu sıfırdan oluşturmak zorunda kalacağız. Ben aktif bir katılımcı olmaya hazır değilim fakat yatırım yapmaya ve eğer bunu yapabilirseniz ilk müşteriniz olmaya hazırım.

<a class="btn btn-primary btn-lg active" href="http://vk.com/vassiliphilippov" role="button">Bu tür bir hizmeti oluşturmak konusunda herhangi bir bilginiz veya planınız varsa lütfen bana ulaşın</a>


## Neden ayrı bir şirket?

Çoğu şirket, ayrı şirketlerin karşılaştığı sorunlarla mücadele ediyor. Ve çoğu şirket benzer departmanlar oluşturarak bu sorunları aşmaya çalışıyor. Bu departmanlar daima "olaylara seyirci kalan" departman konumunda oluyorlar. Geliştiricilerin oluşturduğu bir şirkette konuşulan ortak dil benzerdir, şirketteki avukatlar ve muhasebeciler bu durumdan biraz rahatsızlık duyabilirler. Neden bazı faaliyetlerin ayrı bir şirkete yaptırılması gerektiği konusunda önemli değerlendirmelerim var:

**A. Entegre bir ekip.** Eğer bir ekip "sıfır değerli" insanlardan oluşmuyorsa, bu ekibin  üyeleri aynı hamurdan yapılmış demektir. Mobil sosyal ağlar üzerine çalışan bir şirket düşünün. Geliştiriciden pazarlama uzmanına kadar konuyla ilgili olan herkes orada olsun. Bu ekip üyeleri öğle yemeğinde bile yeni bir Çin sosyal ağının özelliklerini tartışırlar. Bir pikniğe gittiklerinde yaptıkları şeylerle ilgili yepyeni fikirleri keşfederler ve kendi sosyal ağlarını daha ileriye taşımanın yeni yollarını bulmaya çalışırlar. Bu resmin dışında kalan tek kişi muhasebecidir. Muhasebeci, diğer ekip üyelerinden ayrı olduğunu ve takım üyelerinin ise ayın şeyleri hissettiklerini düşünür.

**B. Profesyonellik Gururu.** Navigasyon yazılımı yapan bir şirketteki tek muhasebeci iseniz birinci konumdaki kişi olmanız çok zordur çünkü hiyerarşi sıralamasında birinci, ikinci ve üçüncü sıradaki yerleri navigasyonel geliştirmeyle ilgili işlerle uğraşanlar alırlar. Muhasebecilere, karanlık bir koridoru aydınlatan ampuller misali ihtiyacınız vardır. Bir ürün şirketinde, idari personeller her zaman ikincil konumda olacaktır. Varlık nedeni diğer şirketleri memnun etmek olan şirketlerde ise onların rolleri tamamen farklıdır. Bir sera tarzı çalışma ortamında bu tür personeller değerli taşlar gibidir.

**C. Konsantrasyon.** İşine yoğunlaşmış bir departman, şirketin altyapısını oluşturmayan ve ürün üzerine odaklanan üst yönetime yardımcı olur. Sonuçta, iyi bir altyapının varlığı ürününüz için rekabetçi bir avantaj değildir. Eğer ofisinizde rahat bir banyonuz varsa onlar olmadan işleri yürütmek zor olsa da daha fazla kişiyi almazsınız. İyi bir alt yapı önemlidir fakat ürününüzün başarısı için yeterli değildir. Şirketinizdeki en önemli insanlar önemli şeyler üzerine odaklanmalıdır.

**D. Rekabet.** Her zaman şuna inanırım, hizmet sunan şirketler arasında yaşanan rekabet daima onların daha fazla ilerlemelerine yardımcı olur. Bir iç departman kimseyle rekabet etmez ve en iyi sonuçlara ulaşmak için daha az güdüye sahiptir.

## Riskler
İşletme dışı faaliyetler ve kritik süreçlerle ilgili böyle bir yaklaşımın riskleri de vardır. Bu riskleri bilirseniz, seranız sizin hakkınızda çok şey bilecek ve siz de her zaman ona büyük bir bağlılık göstereceksiniz. Bu risklerden bazıları hala var hatta bu departman kendi departmanın olsa bile. Bir risk hariç, böyle bir seranın riski "ofisi kapatarak uzağa gitmektir". Aşağıda bu riskleri en aza indirmek için alınabilecek bazı tedbirler var:

**1. Mutlak gizlilik.** Böyle bir sera tarzı ofisin gizliliği sağlıklı bir paranoya derecesinde olmalıdır. Bu çözülebilir bir sorundur - sonuçta, en derin sırlarımızı emanet ettiğimiz doktorlara ve avukatlara güveniriz.

**2. Seralar arası rekabet.** Bir rekabet ortamının oluşması için mevcut piyasada birkaç  sera ofisi olmalıdır ve büyük şirketlere olan bağımlılığı azaltmak için alternatif satıcıların da faaliyetlerin küçük bir bölümünü yerine getirmesine izin verilmelidir. Sera ofisler, aktiviteleri ve birlikte çalışılan taşeronlarını açıklama konusunda maksimum şeffaflığı sağlamalıdır böylece gerektiğinde şirket içindeki özel bir faaliyeti mümkün olan en kısa sürede ilerletebiliriz.

**3. İki yönetici çalışmalıdır.** Sera ofiste bir yerine iki tane müdür olmalıdır. Yöneticiler, polisler gibi daima bir partnere sahip olmalıdır. İki şirket için çalışan bir çift yönetici daima en güvenilir modeldir. Yöneticilerden birisi tatile çıkmaya ya da şirketten ayrılmaya karar verse bile böyle bir model çalışmaya devam eder.

**4. Bir sera şeffaf fiyatlandırmaya sahip olmalıdır.** Eğer %50 daha az sorunla karşılaşacağımı vaat ederlerse ben %20 daha fazla ödemeye yapmaya razıyım ve biliyorum ki bu sadece ödemem gereken ekstra bir ödeme olacaktır. Ancak, artan verimlilik ve iş miktarı sayesinde eğer kendi başıma bu organizasyonda olsaydım daha az ödeme yapmaktan vazgeçebilirim. Ama %200 değil, %20 ödeyeceğimden emin olmam gerekiyor.