---
layout: blog-post
title: İşte başlıyoruz! Bir kuantum kimyageri aranıyor
type: blog-post
author: Vassili Philippov
post-image: <img src="/images/lifeinsidethecell.jpg" width="600" height="400" alt="Inner life of a cell">
language: tr
post-id: 2014-05-26
publish-status: published
---
Nihayet şirketimizi tescil ettirdik, geçici ofisimizi kiraladık ve artık sıra geldi birlikte çalışacağımız takım arkadaşlarımızı bulmaya!
Öncelikle Saint Petersburg’da bir kuantum kimyageri aradığımdan bahsedeceğim.
Ardından da bonus olarak çamaşırlar ve donma hakkındaki ilginç bir soruyu sizinle paylaşacağım.
<!-- more -->

----

Bugün ofis penceresinden görünen manzara gerçekten harika:

<img src="/images/officewindowview.jpg" width="600" height="381" alt="ofis penceresinden manzara">

Küçükken büyüyünce bir bilim adamı olmayı hayal ederdim. Ancak, bilim politikalarına karşı duyduğum hoşnutsuzluk, sıra dışı ve baş döndüren yeni şeyler (bilimde siz yokken de var olan şeyleri keşfedersiniz)oluşturma tutkum tercihimi programcılık yönünde yapmamı sağladı. On dört yıl önce <a href="http://www.spb.com">SPB Software</a> şirketini kurduk ve nihayetinde Windows Mobile uygulama mağazasında 1 numara olan mobil uygulamalar geliştirmeye başladık. Yedi yıl önce, ayrı bir şirket olarak yeni gelişmeye başlayan bir sektör olan mobil TV işine yöneldik ve şimdilerde <a href="http://www.spbtvsolutions.com">SPB TV</a> bu sektörün önde gelen kuruluşlarından birisi haline geldi. Daha sonra, SPB Software'in <a href="http://company.yandex.com">Yandex</a> tarafından satın alınmasından sonra Yandex'te çalışmaya başladım. Dürüst olmak gerekirse, Yandex çalışmak için dünyanın en iyi şirketlerinden birisi!

## Bilime geri dönüş

Bir süre önce, bilimsel çalışmalara ve özellikle de eğitim çalışmalarına geri dönmeye karar verdim. Son 50-100 yıl içinde insan bilgisinin ulaştığı boyutlar gerçekten inanılmaz. Modern standartlara göre, sadece 70 yıl öncesine kadar bir bilim dalı olarak biyolojinin varlığından bile söz etmek neredeyse imkânsızdı. Küçükken bilgisayarlar hakkında hiçbir şey bilmeden yaşayabiliyorduk ama bugün, bilgisayarlar yabancı dillerden bile daha önemli hale geldi. Fizik alanında da inanılmaz ilerlemeler kaydedildi.
Fakat fizik eğitimi gelişmelerin gerisinde kaldı.

Fizikle aynı şekilde, kimya ve biyoloji bilimlerinde de öğretilenler geçen 50 yılda çok fazla bir değişiklik göstermedi. Eğer yerleşik mevcut bilgiler üzerinde odaklanmaz, bugün yaptığımızdan çok daha etkili bir şekilde bilgileri gelecek nesillere aktarmayı öğrenemezsek, kendimizi mesleki yeterlilikten yoksun uzmanların yetiştirildiği okullarda bulabiliriz. Ve bu işin en kötü tarafı. Çoğu keşif, bilimler ve disiplinler arasındaki o ince çizgide yapıldığı için bu durum ilerlemeyi de engelleyecektir. Dört oğlana sahip bir babayım ve onlar için böyle bir gelecek istemiyorum. Öyleyse bugün sahip olduğumuz bilgileri çok daha kompakt bir şekilde gelecek nesillere nasıl aktarabiliriz?

Bir hücrenin nelerden oluştuğunun nasıl öğretildiğini hatırlıyorum. Ve yıllar sonra bu videoyu gördüm (dikkatlice izleyin, gerçekten bir başyapıt):

<iframe width="640" height="480" src="http://www.youtube.com/embed/B_zD3NxSsD8?rel=0" frameborder="0" allowfullscreen></iframe>
<br>

Bu tek video, biyoloji sınıfımda yarım dönemde öğrendiklerimden çok daha fazlasını anlatıyor. Yarın, bilimsel bir bilginin çok daha kompakt bir şekilde nasıl aktarılacağı konusunu açıklamaya çalışacağım. Neyse, şimdi tekrar açık olan pozisyonlara dönelim.

## Kimleri arıyorum

Evet, çeşitli pozisyonlarda beraber çalışmak için şu anda üç takım arkadaşı arıyorum:

* Güçlü yazılım geliştirme becerilerine sahip kuantum kimyageri
* 3D tasarım uzmanı
* Fizik ve kimya bilgisine sahip bir geliştirme uzmanı

Bugün sizlere nasıl bir kimyager aradığımdan bahsedeceğim. Yarın ki yazımda, 3D tasarım uzmanından ve bir sonraki gün ise geliştirme uzmanından bahsedeceğim.

## Güçlü yazılım geliştirme becerilerine sahip kuantum kimyageri

Aradığım kişi: doğuştan kimyacı olmalı. Kimya ile yaşamalı, kimya hakkındaki kitapları okumalı ve bir takım fikirleri kanıtlamak için garajındaki şeyleri karıştıran birisi olmamalı. Aynı zamanda bu kişi, yüzeysel yani amatör seviyede değil derinlemesine bir kimya bilgisine sahip olmalı, gerektiği zaman kuantum fiziğinin derinliklerine kadar inebilmeli ve bu seviyedeki etkileri ve reaksiyonları anlayabilmeli (hesaplamalar, programlar). Kimya ve kuantum fiziğinin yanında, sayısal programlama hesaplamalarını da yapabilen iyi bir geliştirici olmalı.
Diğer bir ifadeyle bilgisayarlarla iç içe olmalı.

İlk görev, organik olmayan kimyasal reaksiyonların taklit edilmesi ve görselleştirilmesi olacak. Ve bu çalışma genel hatlarıyla iki alanda yürütülecek: 

* Görselleştirme: öncelikle, moleküller arasındaki etkileşimi göstermenin bir yolunu bulmamız gerekiyor. Ne yazık ki, insanoğlunun bu güne kadar ortaya koyduğu şeyler yeterli derecede tatmin edici olmadı. Bu yüzden de işe sıfırdan başlamamız gerekiyor. Yani, elektron yörüngelerinin, ortaya çıkan enerjilerin, elektron geçişlerinin, uyarılmış durumların ve benzeri şeylerin görsel modellerini oluşturmak için 3D tasarımcı ile çalışmamız gerekecek.
* Taklit Etme: şu an için çoğu reaksiyonun kuantum-mekanik işleyişini doğru bir şekilde (en başından) hesaplamak mümkün olmasa da pek çok reaksiyonla uyumlu olan yapay ampirik bir algoritma oluşturmaya ihtiyacımız olacak. Fakat şunu unutmamamız gerekiyor, bu algoritmanın herhangi bir ara yüzeyde değişiklik yapmadan gelecekteki "doğru" kuantum-mekanik hesaplamalarının yapılabilmesi için geliştirilmesi gerekecek. Eminim, sadece 5-10 yıl içinde en başından itibaren çoğu reaksiyonu hesaplayabilmek mümkün olacak.

Reaksiyonları taklit etmek ve görselleştirmek için ilk prototipe sahip olduğumda, kimya setinin içeriği üzerinde çalışacağız: bu sette hangi maddeler ve ekipmanlar olmalı, deneyler nasıl tanımlanmalı, oluşturulacak yeni ekipmanlar nasıl olmalı vb. konular.

Bu iş, derinlemesine bir kimya bilgisini, kuantum kimyası yöntemleriyle yapılan enerjileri hesaplamalarını, kuantum fiziği hakkındaki kapsamlı bir bilgiyi ve C++ veya Java yazılımı konusundaki tecrübeyi de gerektiriyor. Ayrıca, ekip üyelerinden bazıları Londra'da olacağı için yazılı ve sözlü iletişimin sorun teşkil etmemesi çok önemli.

Koşullar:

* Geliştirme konusundaki becerilere bağlı olarak ayda 120,00-150,000 Ruble maaş (yaklaşık 7000-8500 TL.)
* Bu görev ek bir iş değil, tek ve temel bir iş olacaktır
* Kentin güney-batısında, ofis ortamında çalışma imkânı,(ofis geçicidir, bu sonbahardan sonra taşınılacaktır)
* Senelik tatil - 1 ay
* Sağlık sigortası
* Kitaplar için sınırsız bütçe

Şu anda ofisimizde bulunan ilginç şeylerden bazıları: bir mikroskop, bir marangoz rendesi, bir 3 boyutlu yazıcı ve bir duman makinesi ;) Daha neler yapacağımızı yarın veya öbür gün anlatmaya devam edeceğim.

<a class="btn btn-primary btn-lg active" href="http://scijob.ru/vacancy/2783" role="button">Kuantum kimyageri pozisyonuna başvurun ve öz geçmişinizi gönderin</a>

## Çamaşırlarla ilgili bonus görev

<a href="https://www.flickr.com/photos/kingstongal/2277441286/in/photostream/"><img src="/images/winterdry.jpg" width="600" height="376" alt="Dondurularak kurutulan çamaşırlar"></a>

Islak çamaşırların sıfırın altındaki ısılarda kuruduğu bilinen bir gerçektir. Bu durum neden olur? Olayı daha ilginç kılmak için kendinize şu soruyu sorun:
neden bir kaşık veya masa buharlaşmaz? Fakat buz buharlaşır. Bu nasıl olur? Aralarındaki fark nedir?