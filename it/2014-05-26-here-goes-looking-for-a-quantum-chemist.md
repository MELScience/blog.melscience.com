---
layout: blog-post
title: Eccoci qui! Cercasi chimico quantistico
type: blog-post
author: Vassili Philippov
post-image: <img src="/images/lifeinsidethecell.jpg" width="600" height="400" alt="Inner life of a cell">
language: it
post-id: 2014-05-26
publish-status: published
---
Finalmente! La società è stata costituita, abbiamo affittato un ufficio temporaneo; è arrivato il momento di iniziare a cercare il personale! 
Prima di tutto, sto cercando un chimico quantistico a San Pietroburgo. 
In più, condividerò un'interessantissima domanda sulla biancheria e il gelo.
<!-- more -->

----

La vista di oggi dalla finestra dell'ufficio è fantastica:

<img src="/images/officewindowview.jpg" width="600" height="381" alt="vista dalla finestra dell'ufficio">

Quando ero bambino, volevo diventare uno scienziato, da grande. Tuttavia, la mia insoddisfazione nei confronti delle politiche tipiche del 
settore scientifico e la sensazione unica ed entusiasmante di creare qualcosa di nuovo (in campo scientifico, si scoprono delle realtà 
esistenti da anni, seppur all'insaputa di tutti) mi spinse a scegliere la programmazione. Quattordici anni fa, fondammo <a href="http://www.spb.com">SPB Software</a> e iniziammo 
a sviluppare applicazioni mobili con l'obiettivo di diventare i numeri 1 sul mercato delle applicazioni per Windows Mobile. Sette anni 
fa, abbiamo trasformato un'attività nel settore della televisione mobile in una società indipendente, e oggi, <a href="http://www.spbtvsolutions.com">SPB TV</a> è una delle società di maggior esperienza 
in quest'area. Successivamente, <a href="http://company.yandex.com">Yandex</a> acquisì SPB Software e diventai un dipendente di Yandex. Sarò onesto: Yandex è uno 
dei migliori datori di lavoro al mondo!

## Ritorno alla scienza

Qualche tempo fa, decisi di ritornare alla scienza o, per essere precisi, all'educazione. La conoscenza umana 
si è espansa a livelli incredibili negli ultimi 50-100 anni. In base a criteri moderni, la biologia, come scienza, 
ha fatto la sua esistenza meno di 70 anni fa. Quando ero ragazzo, si viveva tranquillamente senza sapere nulla di computer, mentre 
oggi l'informatica è diventata ancora più importante delle lingue straniere. Abbiamo fatto degli incredibili passi avanti nel campo della fisica. 
È la formazione a non riuscire a tenere il passo.

I metodi di insegnamento della fisica, della chimica e della biologia non sono cambiati molto nel corso degli ultimi 50 anni. Se non ci 
concentriamo sulla compattazione delle competenze disponibili, se non impariamo a trasmetterle alle generazioni future in maniera molto 
più efficiente di quanto non facciamo attualmente, ci ritroveremo in una situazione in cui le scuole cominceranno a produrre specialisti 
con un campo di competenza professionale estremamente ristretto. Uno scenario da evitare. Una realtà di questo tipo ostacola il progresso, dal momento che molte scoperte 
avvengono nell'area di confine tra varie scienze e discipline. Sono padre di quattro figli, e non 
auguro un futuro del genere ai miei ragazzi. Allora, come possiamo trasmettere la nostra conoscenza in un formato più compatto?

Mi ricordo di quando mi insegnarono che cos'è una cellula. Poi, molti anni dopo, ho visto questo video (guardatelo, è un capolavoro):

<iframe width="640" height="480" src="http://www.youtube.com/embed/B_zD3NxSsD8?rel=0" frameborder="0" allowfullscreen></iframe>
<br>

Ho imparato di più guardando questo video che in sei mesi nella mia classe di biologia. Domani, proverò a spiegare come trasferire la conoscenza scientifica in maniera più compatta. Torniamo a parlare dei posti vacanti.

## Che tipo di individuo sto cercando

Per farla breve, sono alla ricerca di tre figure:

* Chimico quantistico con solide competenze nel campo della programmazione
* Designer 3D
* Un capo programmatore con nozioni in campo fisico e chimico

Oggi, descriverò il tipo di chimico che sto cercando. Nel post di domani si parlerà del designer 3D, e il post successivo parlerà del capo programmatore.

## Chimico quantistico con competenze solide nel campo della programmazione

Chi sto cercando: un chimico nato. Una persona innamorata della chimica, qualcuno che legge libri 
di chimica, che non riesce a fare a meno di miscelare reagenti nel seminterrato per testare le proprie idee. Allo stesso tempo, questa persona ha una conoscenza 
approfondita, non superficiale o amatoriale, della chimica. Questa persona è in grado, se necessario, di penetrare a fondo 
la fisica quantistica e di comprendere gli effetti (calcolo, programma) e le reazioni a questo livello. Chimica e fisica 
quantistica a parte, questa persona deve essere un ottimo programmatore in grado di programmare numericamente sequenze di calcolo. 
In altre parole, deve essere un patito di computer.

Il primo compito sarà emulare e visualizzare reazioni chimiche non organiche. Il lavoro verrà svolto in due aree principali:

* Visualizzazione: dovremo studiare un modo per dimostrare l'interazione molecolare. Tutti i contenuti creati fino ad ora dagli esseri umani 
sono insoddisfacenti. Dovremo iniziare da zero. Dovremo lavorare insieme al designer 3D 
per creare dei modelli visivi delle orbite degli elettroni, delle energie, delle transizioni degli elettroni, degli stati di eccitazione e così via.
* Emulazione: anche se non è ancora possibile calcolare con precisione (ab initio) i meccanismi quanto-meccanici della maggior parte delle 
reazioni, dobbiamo creare un algoritmo pseudo-empirico adatto a una vasta gamma di reazioni. Tenendo presente che sarà necessario 
espandere questo algoritmo per garantire calcoli quanto-meccanici "accurati" in futuro senza apportare modifiche all'interfaccia, sono convinto che 
saremo in grado di calcolare la maggior parte delle reazioni ab initio in soli 5-10 anni.

Una volta creato il primo prototipo di emulazione e visualizzazione delle reazioni, dovremo lavorare sui contenuti del 
set chimico: le sostanze e le apparecchiature da includere, il metodo descrittivo degli esperimenti, 
il metodo di creazione delle nuove apparecchiature, ecc.

Questa mansione richiederà conoscenze approfondite nel campo della chimica, esperienza nel calcolo delle energie utilizzando i metodi della chimica quantistica, 
un'ottima conoscenza della fisica quantistica ed esperienza di programmazione C++ o Java. Dato che alcuni membri del team saranno di stanza a Londra, 
è importante che le comunicazioni scritte e verbali non siano un problema.

Condizioni:

* 120.000 -150.000 rubli al mese, a seconda delle competenze di programmazione
* Nessun lavoro extra, questo deve essere l'unico e il principale impiego
* Lavoro in ufficio, nella zona sud-ovest della città (temporaneamente, la nostra sede verrà trasferita questo autunno)
* Vacanza - 1 mese
* Assicurazione sanitaria
* Budget illimitato per i libri

Il nostro ufficio comprende inoltre alcuni interessanti strumenti: un microscopio, uno sbozzino, una stampante 3D e un generatore di fumo ;) Pubblicheremo maggiori informazioni sul nostro metodo di lavoro domani o dopodomani.

<a class="btn btn-primary btn-lg active" href="http://scijob.ru/vacancy/2783" role="button">Candidatevi per la posizione di chimico quantistico e inviate il vostro CV</a>

## Attività bonus sulla biancheria

<a href="https://www.flickr.com/photos/kingstongal/2277441286/in/photostream/"><img src="/images/winterdry.jpg" width="600" height="376" alt="Biancheria che si asciuga al gelo"></a>

È un fatto ben noto che la biancheria umida si asciuga alle temperature inferiori allo zero. La domanda è: perché? Per rendere le cose più interessanti, chiedetevi: 
Perché un cucchiaio non evapora? E un tavolo? Il ghiaccio invece sì. Com'è possibile? Che differenza c'è?